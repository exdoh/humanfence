	ปี ๒๕๕๑ เรือคราดหอยลาย และเรือประมงพาณิชย์ เข้ามาทำการประมงที่ท่าศาลา สร้างความเสียหายอย่างหนัก หลายหมื่นครอบครัว จนภาคประชาชน ภาคท้องถิ่น ภาคราชการ ประสานความร่วมมือ ในการปราบปราม จับกุม จนสามารถจับกุมเรือได้ ๑๘ ลำ (รายการเปิดปม)
	
	ปี ๒๕๕๒ จากปัญหาเรือคราดหอยลาย หลายภาคส่วนพยายามหาทางออก โดยใช้หลักการกระจายอำนาจ ตาม พรบ.ท้องถิ่น และรัฐธรรมนูญ ออกกฏหมายที่เรียกว่า “ข้อบัญญัติท้องถิ่น” ซึ่งกระทำได้สำเร็จเป็น อบต.แรก ของประเทศไทย ในกฏหมายยนี้ อบต.มีอำนาจในการตรวจตรา เฝ้าระวัง และเป็นผู้ช่วยเจ้าพนักงาน ทำให้ปัญหาเรือประมงพาณิชย์หมดไป (รายการเวทีสาธาณะ) ส่งผลให้ทรัพยากรชายฝั่งฟื้นฟู และอุดมสมบูรณ์อย่างรวดเร็ว จนถูกขนานนามเรียกว่า “อ่าวทองคำ”
	
	ปี ๒๕๕๓ ท่าศาลาถูกกำหนดให้เป็นพื้นที่นิคมอุตสาหกรรมปิโตรเคมี ของสภาพัฒน์ โดยมี โรงไฟฟ้าถ่านหินขนาด ๘๐๐ เมกะวัตต์ เข้ามาเป็นดำเนินการในพื้นที่ เพื่อเตรียมก่อสร้าง จนเกิดการเรียกร้องและต่อต้านอย่างหนัก ส่งผลให้ คณะทำงานชุดเดิมขึ้นมาปกป้องพื้นที่และขยายวงกว้างเพิ่มขึ้น กลายเป็น “เครือข่ายรักษ์บ้านเกิดท่าศาลา
	
	ปี ๒๕๕๔ เวทีสัญญาประชาคม “ไม่เอาโรงไฟฟ้าถ่านหิน” กว่าหมื่นคนจับมือล้อมรอบอำเภอ โดยมี นายก อบต. ๑๕ ตำบล ตำบลในอำเภอท่าศาลา ๑๐ ตำบล ตำบลในอำเภอใกล้เคียง ๕ ตำบล สจ. คน ตัวแทนกำนันผู้ใหญ่บ้าน นายอำเภอ และคณะกรรมการสิทธิมนุษยชน เปิดเวทีให้ลงนามสัญญาประชาคมไม่เอาโรงไฟฟ้าถ่านหิน ร่วมกับประชาชน ๑๓,๐๐๐ คน ส่งผลให้เจ้าหน้าที่ การไฟฟ้าฝ่ายผลิตถอนตัวออกจากพื้นที่
	
	ปี ๒๕๕๕ ก่อตั้งสมาคมประมงพื้นบ้านอ่าวท่าศาลา ร่วมมือ กับ เครือข่ายครูรักษ์ถิ่น เครือข่ายรักษ์บ้านเกิดท่าศาลา ภาคท้องถิ่น ภาควิชาการ จัดเก็บข้อมูลทางวิชาการอย่างต่อเนื่อง (ตั้งแต่ปี ๒๕๕๒) และพยายามผลักดัน “วาระท่าศาลา เมืองอยู่ ปกป้องพื้นที่ผลิตอาหาร” ได้รับการขานรับทั้งในพื้นที่ท่าศาลา และพื้นที่อื่นๆทั่วภาคใต้
	ปีนี้เกิดการปรึกษาหารือในวงกว้างของขบวนการ ภาครัฐ ท้องถิ่น ภาควิชาการ และภาคประชาชน จับมือ เพื่อสร้างท่าศาลาให้น่าอยู่ จัดการตัวเองได้ภายใต้การประสานความร่วมมือของทุกภาคส่วน และเห็นว่า ควรสร้างการมีส่วนร่วมในวงกว้าง สร้างการยอมรับของทุกฝ่าย และตระหนักร่วมกันว่า “ท่าศาลา เป็นพื้นที่ที่ความอุดมสมบูรณ์ มีมหาวิทยาลัยขนาดใหญ่ในพื้นที่ มีความหลากหลายทางวัฒนธรรม” ดังคำขวัญที่ว่า “โมคลานตั้งก่อน ทรัพยากรมากหลาย หาดทรายยาวรี หม้อดีบ้านยิง มิ่งเมืองมหาวิทยาลัย น้ำใสปลาสด งดงามน้ำใจ”
	
	น่านน้ำทะเลทอดยาวกว่า 35 กิโลเมตรครอบคลุมทั้งอำเภอสิชลและท่าศาลาคืออ่าวทองคำ ทะเลร้างในความหมายของกลุ่มอุตสาหกรรมพลังงานสกปรกที่หยิบยื่นความเท็จของอ่าวแห่งนี้ต่อสาธารณะผ่านรายงานผลการศึกษาความเป็นไปได้และรายงานผลกระทบด้านสิ่งแวดล้อมเพื่อผลักดันให้เกิดอุตสาหกรรมพลังงานทั้งโรงไฟฟ้าถ่านหิน การขุดเจาะน้ำมันและเขตอุตสาหกรรมหนัก ทะเลร้าง ข้ออ้างที่ทำให้เกิดความกังขาของคนในพื้นที่อำเภอท่าศาลาเป็นอย่างยิ่ง การลุกขึ้นสู้ของชาวบ้านด้วยการร่วมกันทำงานวิจัยและเก็บข้อมูลเพื่อนำเสนอให้เห็นความอุดมสมบูรณ์กลับถูกเพิกเฉย พันธุ์ปลากว่าร้อยชนิดก่อให้เกิดการจ้างงานในพื้นที่จากอาชีพประมงมากกว่าครึ่งหมื่นคนจาก 11 หมู่บ้านชายฝั่งทะเลของทั้งสองอำเภอ โดยมีเงินหมุนเวียนจากค่าแรงงานมากถึงปีละ 300 ล้านบาท ทุกเย็นและเที่ยงคืนของแต่ละวันเรือประมงชาวบ้านกว่าพันลำสตาร์ทเครื่องเพื่อออกทะเลทำหน้าที่หาอาหารมาหล่อเลี้ยงผู้คนมาตลอดหลายสิบปีผ่านตลาดกว่า 50 แห่งในประเทศและตลาดในประเทศทั้งมาเลเซีย จีน อินโดนีเซีย สิงคโปร์และแถบประเทศอเมริกาและยุโรป 
	
	การโกหกของบริษัทอุตสาหกรรมพลังงานทำให้คนท่าศาลาต้องลุกขึ้นมาประกาศความจริงว่าการทับช้อนของผลประโยชน์พลังงานกับการทับเส้นความมั่นคงทางอาหารของชุมชนสะท้อนเส้นแบ่งที่ขาดความชัดเจนของนโยบายทุกรัฐบาล อ่าวทองคำคือแอ่งทรัพยากรทางทะเลล่าสุดที่ถูกหยิบยกขึ้นมาให้ทุกคนเห็นความสำคัญของความไร้ขอบเขตทางทะเลที่ต้องการการจำกัดขอบเขตการพัฒนาเพื่อให้เกิดประโยชน์ต่อคนในพื้นที่และประเทศอย่างแท้จริง อภินันท์ เชาวลิต นายกองค์การบริหารส่วนท้องถิ่นตำบลท่าศาลา เปิดเผยให้เห็นการบุกรุกทะเลของนายทุนเรือคลาดหอย มาชิงพื้นที่ทำมาหากิน ชาวบ้านถูกบุกรุกและต้องย้ายถิ่นไปอยู่นอกพื้นที่เกือบ 20 กว่าปีกว่าจะกลับมามั่งคั่งได้ขนาดนี้ ความมั่นคงของชาวบ้านและทะเลจึงเริ่มต้นขึ้นเมื่อช่วงห้าปีที่ผ่านมาภายใต้การประกาศการประกาศข้อบัญญัติท้องถิ่นว่าด้วยการอนุรักษ์ชายฝั่ง และความเห็นพ้องต้องกันของสุพร โต๊ะเส็น นายกสมาคมประมงพื้นบ้านอ่าวท่าศาลาและวิระชัช เจ๊ะเหล็ม นายกสมาคมประมงพื้นบ้านหัวไทร ทำให้เห็นความจริงของอ่าวทองคำพื้นที่ติดชายทะเล 4 ตำบลซึ่งก่อให้เกิดการเลี้ยงชีพจากการทำประมงประมาณร้อยละ 60 ค่านมลูก ค่าเรียนของลูกและความอยู่รอดของคนในครอบครัวหลายชั่วอายุคนมาจากทะเลทั้งสิ้น
	
	การโกหกของบริษัทอุตสาหกรรมพลังงานทำให้คนท่าศาลาต้องลุกขึ้นมาประกาศความจริงว่าการทับช้อนของผลประโยชน์พลังงานกับการทับเส้นความมั่นคงทางอาหารของชุมชนสะท้อนเส้นแบ่งที่ขาดความชัดเจนของนโยบายทุกรัฐบาล อ่าวทองคำคือแอ่งทรัพยากรทางทะเลล่าสุดที่ถูกหยิบยกขึ้นมาให้ทุกคนเห็นความสำคัญของความไร้ขอบเขตทางทะเลที่ต้องการการจำกัดขอบเขตการพัฒนาเพื่อให้เกิดประโยชน์ต่อคนในพื้นที่และประเทศอย่างแท้จริง อภินันท์ เชาวลิต นายกองค์การบริหารส่วนท้องถิ่นตำบลท่าศาลา เปิดเผยให้เห็นการบุกรุกทะเลของนายทุนเรือคลาดหอย มาชิงพื้นที่ทำมาหากิน ชาวบ้านถูกบุกรุกและต้องย้ายถิ่นไปอยู่นอกพื้นที่เกือบ 20 กว่าปีกว่าจะกลับมามั่งคั่งได้ขนาดนี้ ความมั่นคงของชาวบ้านและทะเลจึงเริ่มต้นขึ้นเมื่อช่วงห้าปีที่ผ่านมาภายใต้การประกาศการประกาศข้อบัญญัติท้องถิ่นว่าด้วยการอนุรักษ์ชายฝั่ง และความเห็นพ้องต้องกันของสุพร โต๊ะเส็น นายกสมาคมประมงพื้นบ้านอ่าวท่าศาลาและวิระชัช เจ๊ะเหล็ม นายกสมาคมประมงพื้นบ้านหัวไทร ทำให้เห็นความจริงของอ่าวทองคำพื้นที่ติดชายทะเล 4 ตำบลซึ่งก่อให้เกิดการเลี้ยงชีพจากการทำประมงประมาณร้อยละ 60 ค่านมลูก ค่าเรียนของลูกและความอยู่รอดของคนในครอบครัวหลายชั่วอายุคนมาจากทะเลทั้งสิ้น
	
	อ่าวทองคำคือพื้นที่แรกที่มีการต่อสู้ของประชาชนเพื่อยุติการพัฒนาอุตสาหกรรมพลังงานสกปรกทุกรูปแบบด้วยผลักดันให้เกิดการประกาศเขตพื้นที่คุ้มครองแหล่งผลิตอาหารในพื้นที่ตามกฎหมายและให้ประชาชนในจังหวัดนครศรีธรรมราชเข้ามาจัดการความมั่นคงด้านพลังงานและอาหารด้วยตัวเอง ถึงแม้ว่าการจะจัดการ “ตาอยู่”ที่กำลังจะเข้ามาทำลายปลาและความอุดมสมบูรณ์ในอ่าวทองคำต้องใช้ปลากว่าล้านชีวิตเพื่อให้รัฐบาลและกลุ่มทุนอุตสาหกรรมพลังงานสกปรกได้กินปลาจากอ่าวทองคำเยอะขึ้น แต่ชาวบ้านก็ยินดีจะออกหาปลาทุกวันด้วยความหวังที่ว่า รัฐบาลและกลุ่มทุนเหล่านั้นจะได้กินปลาเยอะขึ้นและฉลาดมากพอที่จะเข้าถึงความหมายของคำว่า” ปลาคือชีวิต” อย่างแท้จริง เพราะชาวบ้านรู้ดีว่าทะเลร้างย่อมใช้เวลาและงบประมาณในการฟื้นฟูน้อยกว่าการร้างซึ่งความคิดของคนระดับนโยบาย